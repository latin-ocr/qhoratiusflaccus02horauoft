ΜΒ. 11. EPIST. 1. 543

EXCURSUS ΙΙ.
An EPP. ΙΙ. Ι. v. 1¹70 sqq.

Invenisse mihi videor in his versiculis singularem festivitatem, a
nullo, quod sciam, adhuc animadversam. Cur ipse Horatius Plau-
tum haud nimis admiratus sit, sic satis recte exposuit iam Klotzius
Lectt. Ven. p. 4455 «Quod Plautinos lepores non probat Horatius (Α.
Ρ. v, ew), non miror. Credo non probari eos potuisse eo seculo, quo
tot elegantes venusti politique homines vivebant, nec ab e0, qui, sive
quod Augusti dictorum maxime cupidi amicus erat, sive quod elegan-
tiore aevo natus, elegantioribus etiam iocis delectari volebat. Plauti
vero lepores, non dicam omneS‚ sed plurimi tamen, facilius populum,
multitudinem, mulierculas oblectabant, quam viros doctos vere urbanos
lepores exspectantes. Illis igitur dum inservire cupit Comicus, dum
inverecundius risum captat, dum immodestior profuso iocandi genere
utitur, nec vitata cum rerum tum verborum turpitudine et obscoenitate,
ut tandem dicam, quod reticere diutius non possum, dum scurram
agit saepe illiberalem, expertus est fere, quod est in proverbio: Πολ-
λοῖς ἀρέσκειν ἐστὶ σοφοῖς ἀπαρέσκειν.»

Verum ecce Suetonius Oct. 89: Augyzcstus, inquit, plane poematum
quoque non imperitus, delectabatur eliam comoedia veleri el saepe eam ex-
hibuit publicis spectaculis. Tacentibus ceteris, quos vidi, interpretibus,
Casaubonus et Ruhnkenius secure exponunt de prisca comoedia Attica;
sed nonne hoc prorsus incredibile est, Romae Augusti aetate Cratini,
Eupolidis, Aristophanis fabulas publicis spectaculis saepe exhibitas
esse‘? Qualem enim, quaeso, delectationem ex eo genere quamvis et
girandi el eleganti et venusto (Quintil. 40, 4, 65.) haurire potuisset plebe-
cula, cui vela principe inserviendum erat? Quid, quod dumtaxat viris
eruditis, qui crebro atque accurate et illos et Graecos eorum inter-
pretes perlegissent, in scenam denuo producti placere poterant? Quo-
circa ego equidem interpretor de vetere comoedia Latina, imprimis
fabulis Plauti et Caecilii Statii, fortasse etiam Attae et Dossenni, quos in
hac epistola Horatius carpit, adeo ut poeta hic festive iocatus sit cum
Augusto horum comicorum amatore, certus omnino fore, ut princeps
ipse, hos versiculos cum legeret, subrideret, amicissimi po‘etae diver-
sam sententiam, quam ex colloquiis cum eo habitis pulchre iam nove-
rat, hic rursus propositam videns. Sic sine ulla offensione Sat. 4, 3,
4. urbane vellicat Caesarem suum, utpote qui Tigellii, cantoris morosi
atque arrogantis, impudentiam olim nimis patienter tulisset.

