392 HORATH EPISTOLARUM

nulli certae disciplinae me adstringam. (vv. 114-49.) At totum animi
studium ac desiderium iam ad id explorandum atque agendum fertur,
quod per se bonum atque honestum in omni aetate vitaeque condicione
unice conducit. (vv. 20-027.) Quo in studio etiamsi summum sapientiae
attingere non licet, operae tamen pretium est, ad aliquem eius gradum
pervenire. (vv. 28-32.) Sapientia enim et animi perturbationibus et
omni interno malo nos liberat3 nam vitium fugere et stultitia vacare
primum est sapientiae. (vv. 33—42.) Atqui si summa virium contentione
ea, quae volgo mala habentur, paupertatem sortisque humilitatem
effugere conamur, quidni ea cognoscere operae pretium esse censea-
mus, quae mala illa omnino nihili facere nos edocent, et, cum volgo
communibus malis quasi in triviis conflictemur, maiorem nobis et au—
gustiorem palmam, quasi Olympicis victoribus, sine labore nostro offe-
runt‘? (VV. 43—52.) Virtutem dico, omnibus thesauris maiorem. Quam-
quam volgus hominum pecuniam maximi facit et supra virtutem collo-
cat: non item puerorum nenia antiquitus tradita, quae regnum recte
facienti offert. (vv. 53—64.) Nonne vero improbae divitiarum et hono-
rum cupiditati illa animi altitudo, quae nos super omnes fortunae
iniurias effert, praeferatur? (vv. 65—69.) Quare equidem iudicium
volgi de expetendis fugiendisve rebus ut damnosum repudi0. (vv. 70—75.)
Nam quoniam sua interna et certa lege caret, alios ad alias res
amplectendas et per-sequendas impellit (vv, 76—80.) nec homines sibi
constare in vita ac studiis patitur, sed ab alioad aliud desiderium
temere incitat, ut nihil certi atque firmi habeant, sed meras vicissitu-
dines nulla lege et norma perpetuo expetant. (vv. 81¹1—93.) Atque ita
huic hominum inconstantiae omni lege carenti adsueti sumus, ut vel
tu, Maecenas, cum in cultu et vestitu meo quaedam inconvenientia
deprehenderis, rideas et stomacheris3 inconstantiam animi ac vitae,
quae multo peior est, ut volgarem inter homines stultitiam, non exa-
gites, nec idcirco me curatore egere credas, cum praesertim tu ipse
mihi tutor sis. (vv. (ΜΛ-1105.) Ad summam, quae volgo bona habentur,
certam ct stabilem felicitatem haud praestant: sapiens solus perfecte
beatus, rex denique regum est. (vv. 406—408.)»

