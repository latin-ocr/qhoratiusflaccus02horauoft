684· ΗΟΒΑΤΠ

σμῶιν, cum potius proprium de arte poetica scriptum sive poema suit
sive pedestri oratione compositum, a nullo quidem alio quam a Por-
phyrione memoratum, intelligendum esse videatur. Sane omnino multis
in rebus secutus est Horatius Alexandrinorum grammaticorum doctrinas.

Passim comparari cum praeceptis Horatianis possunt loci ex Aristo-
telis libro περὶ ποιητικῆς, non tamen tot, quot nonnulli Interpretes
similitudinis quadam specie decepti voluerunt. Immo, nisi omnia me
saliunt, Aristotelem non legit Horatius. Minus etiam probabilis est eo-
rum sententia, qui Platonis Phaedrum Horatiani poematis exemplar
fuisse contenderunt, etsi praecipue doctrina illa, Denique sit quidvis
simplae dumtaxat et unum, et quae ad eam pertinent, utroque in libro
reperiuntur.

«Potest hic libellus commode haberi pro epistola libri secundi ter-
tia, qui sic quoque non maior erit libro primo. Nec temporum ratio
aut aliud necessarium, quod sciam, argumentum obstat. Favet etiam
Charisius, qui p. 482, 3. et 483, 40. simpliciter Epistolarmn nomine, quae
hic leguntur, laudat. Mature tamen ut peculiaris libellus laudatur a
Quintiliano Epist. ad Tryph. 2., ubi simpliciter Artem poeticam vocat,
et 8, 3, 60. ex prima parte libri de arte poetica ipsum affert principium.
Priscianus quoque et alii grammatici passim Horatium de arte poetica
citant. An occasionem separandi voluminis dedit, quod ut Somnium
Scipionis ea: Ciceronis de re publica opere excerptum Macrobius explica-
vit. sic mature grammatici hunc praesertim libellum interpretari coe-
pere ⁶? Ν. supra.) In Mss. et priscis Editionibus iam post Epodos et
Carmen seculare ponitur, ut in Ms. Gottingensi, item in Ed. Mediola-
nensi 1477„ in Venetis 4479. (4484.) cet. usque ad H. Stephanum; nunc
medio inter Epistolas et Sermones loco, ut in editione Zaroti‚ nunc
denique ultimo omnium loco post Epistolas, cuius instituti auctor videtur
laudatus modo Η. Stephanus, qui rationem eius reddit Diatr. p. 302.
Certe non annotavi, qui ante illum ultimo loco poneret Artem, neque
qui post illum non poneret.» GESNERUS.

Quod ad ipsam poematis formam attinet, illi tantummodo Inter-
pretes verum viderunt, qui «epistolam didacticosatiricam» esse con—
tenderunt, non poema didascalicum universae poesis leges ac regulas
proponens, ut olim plerique rati sunt, non animadvertentes praecepta
paene omnia referri ad genus dramaticum, ea vero genera, in quibus
ipse excellebat, lyricum (quod leviter dumtaxat attingit VV. 83—85.)‚
satiras, epistolas, epigramma, poema didascalicum, quamquam ipse
Lucretium suspiciebat, prorsus praeteriri. ld vero ante omnia teneto,
hane epistolam Pisonibus praeter ceteros destinatam atque ab his intra
domesticos parietes lectam esse, antequam ederetur. Iam prorsus
ignoramus. utrum poeta, quae nonnullorum post Wielandum fuit opinio,
sincera benevolentia in Pisonem maiorem, boni haud dubie ingenii
adolescentem, sed nimis sortasse cupidum propriae facultatis poeticae
periclitandae, tali ab auso dehortari voluerit, ut ne mediocris tantum-

